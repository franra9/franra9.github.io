---
title: Rècord de temperatura
layout: posts
collection: portfolio
entries_layout: grid
header:
  overlay_color: "#000"
  overlay_filter: "0.5"
  overlay_image: /assets/images/head-photo.jpg
---

# Dia tòrrid.

Dia per a recordar. El primer dia de la història (des que tenim dades) que se superen els 45ºC a Catalunya. Ha estat a l'Alt Empordà, a l'estació del pantà de Boadella (45.1ºC) i a Figueres (45.3ºC), Meteocat i AEMET respectivament. Una gregalada de primer ordre que ha fet caure rècords absoluts de temperatura arreu.

A Sant Feliu de Pallerols no hem fet récord però ens hi hem acostat: 40.9ºC, tot just 0.5ºC per sota. 

Anem a analitzar el dia (dedes de meteosantfeliu):

En ambdós dies la situació venia dominada per un vent de ponent o gregal, que sol portar aquestes calorades al NE de Catalunya i especialment a sotavent de la serralada transversal, a causa del fenòmen del foehn. El sistema de brises es trenca en el moment que el vent de gregal irromp amb força. En aquest moment, la brisa marina és bloquejada per aquest vent, que no permet que arribi l'aire més fresc procedent del mar (SE). La combinació del vent terrer, calent i sec procedent del SO, el sol i el foehn fan que la temperatura pugui enfilar-se ràpidament. A més d'una elevada temperatura el vent esdevé irregular i fort, que el converteix en un fenòmen molt perillós de cara a iniciar (i extingir) un possible inendi forestal.

Podem veure com en cosa de pocs minuts la temperatura ha pujat fins als 33 graus, deixant humitats relatives per sota del 20%. (Figura 18 de juliol).

Els dos episodis es poden diferenciar si ens fixem en el comportament de temperatura a partir de mig matí. En el cas del 28 de juny, el vent va començar venint del SE, com podria ser un dia qualsevol amb el sistema habitual de brises. Al cap d'una mitja hora, però, el gregal va entrar, i combinat amb el sol va aconseguir que la temperaura anés augmentant fins els 41.4ºC, just abans de les 3. En aquell moment el vent va girar a SE, i segurament l'aire més temperat procedent del mar va anar apaivagant el dia.

El dia 18, per contra, el vent s'ha mantingut de component oest durant tot el dia, guanyant intensitat (no es mostra). D'aquesta manera, l'acció conjunta del vent i del sol ha aconseguit que a partir dels 35 graus la temperatura hagi seguit augmentant fins els 40.9ºC. De la mateixa manera que el dia 28, al moment que el vent ha girat de SE, la temperatura s'ha moderat, en el segon cas més ràpidament ja que la irradiació solar a aquesta hora ja és menor.  

![](/assets/images/2023-07-18-pic1.jpg)

![](/assets/images/2023-07-18-pic2.jpg)

Francesc Roura Adserias

PD: *Els meteoròlegs ens ho passem molt bé aquest dies, però personalment no puc deixar de banda el que representa que es trenquin aquests récords de temperatura: que no estem fent prou per combatra el canvi climàtic, i que si no ho aconseguim, prendrem mal.*

